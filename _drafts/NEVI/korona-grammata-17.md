---
layout: post
categories:
- News
title: Κορώνα - Γράμματα 17
subtitle: Δυο κείμενα για μια φωτογραφία.
date: 2021-03-08 23:00:00 +0000
thumb_img_path: "/images/137.jpg"
content_img_path: "/images/137.jpg"
excerpt: "Είναι άραγε η ανάγνωση της εικόνας ένα παιχνίδι που επαφίεται αποκλειστικά
  στον θεατή; Παίζει άραγε κάποιο ρόλο η αιτία που σπρώχνει τον φωτογράφο να επιλέξει
  το περιεχόμενο του στιγμιότυπου που απεικονίζεται; \LΘεατής και φωτογράφος συνευρίσκονται
  σ’ ένα δημιουργικό πάρε-δώσε, προσπαθώντας να αποκαλύψουν τον κόσμο που υπάρχει
  μπροστά και πίσω από την εικόνα, προσδιορίζοντας αφαιρετικά το όριο που μπορεί να
  πλανάται μεταξύ φαντασίας και πραγματικότητας."
canonical_url: "/images/137.jpg"

---
1\.

Όσο πλησιάζαμε τόσο έφευγε το δάσος.  
Ο φρουρός είχε αρχίσει να απογοητεύεται και δάκρυα έπεφταν στη γη  
και όπου έπεφταν έλιωνε το χιόνι  
  
\-Eδώ σε αφήνω, μου είπε και ξάπλωσε στο χώμα.

Δεν μπορούσα να τον επαναφέρω και τον χαιρέτησα  
σιγοψυθιρίζοντας μία μελωδία.

"Ο ύπνος ας σου φέρει ευτυχία  
τα μάτια σου κλείσε γλυκά  
γιατί το δάσος που ήξερες   
τώρα σε χαιρετά"

Έφυγα χωρίς να κοιτάξω πίσω.  
Τον σκέφτομαι όμως ακόμα καμιά φορά.

2\.

Καθώς προχωρούσα ανατριχιασμένος μέσα στ’ απομεινάρια της καταστροφής, αναρωτώμενος τι άραγε να είχε γίνει εκεί, αποφάσισα να σωπάσω τις σκέψεις αφήνοντας τη ματιά να με οδηγήσει. Δεν είναι καθόλου εύκολο να δείξει κανείς την οδύνη σε μια και μόνο εικόνα. Τα μονοπάτια στα οποία τριγύριζα, απλά δεν υπήρχαν πια κι ο τόπος που ‘μοιάζε παράδεισος παλιά, είχε αφήσει πίσω του μια κόλαση. Μια κόλαση που θεώρησα σκόπιμο να κρατήσω.