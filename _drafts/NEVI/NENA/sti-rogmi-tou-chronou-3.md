---
layout: post
categories:
- News
title: 'Στη Ρωγμή του Χρόνου #3'
subtitle: Στα Άκρα
date: 2020-01-29 23:00:00 +0000
thumb_img_path: "/images/EM3.jpg"
content_img_path: "/images/EM3.jpg"
excerpt: 'Στη "Ρωγμή του Χρόνου" μυριάδες σκέψεις αναδύονται ρομαντικά, μέσα από μια
  μόνο ματιά. Λέξεις που πασκίζουν να χτίσουν μια γέφυρα ανάμεσα σ'' αυτό που μιλά
  και σ'' εκείνο που δείχνει. '
canonical_url: "/images/EM3.jpg"

---
Στις παρυφές του κόσμου προχωρούν  
ποιός ξέρει άραγε να βρούνε τι γυρεύουν  
ζητούν μιαν ευκαιρία να χαθούν  
ή με το νου τον κόσμο κυριεύουν;

Ακροβατούν πάνω στην κόψη της κλωστής  
 ψάχνουν να πιάσουν του αόρατου τη μνήμη  
 κι όπως πατούν στων αντιθέτων την αιχμή  
 δειλά αγγίζουν την αιώνια γαλήνη.

Είν’ οι τρελλοί του κόσμου αυτού κι είναι πολλοί  
 Είναι όσοι πια δεν έχουνε ελπίδα  
 όσοι να ζήσουν ψάχνουν τη στιγμή  
 και όσοι στο στήθος μεσα έχουν σπίθα.

Μα είναι κι οι σκέψεις μας αυτές που τριγυρνούν  
 που κάθε μέρα κρύβονται το δείλι  
 είναι τα όνειρα που αρχίσαν να μεθούν  
 και περιμένουνε το χρόνο ν ’ανατείλει.

Είμαι κι εγώ που πάλι εδώ θα τριγυρνώ  
 να βρω την άκρη μέσα από τις αντιθέσεις   
 στη μοναξιά ή στους πολλούς να μπερδευτώ  
 στης γης τους κύκλους να κρυφτώ με άδειες λέξεις.