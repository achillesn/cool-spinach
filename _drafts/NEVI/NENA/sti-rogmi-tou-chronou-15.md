---
layout: post
categories: []
title: 'Sti rogmi tou chronou #15'
subtitle: Μυστήρια Θέα
date: 2020-04-22 22:00:00 +0000
thumb_img_path: ''
content_img_path: ''
excerpt: ''
canonical_url: ''

---

Μυστήριο στην άκρη των ωκεανών  
χάνεται πέρα από τα κύματα  
κι έπειτα οι δρόμοι όλοι οδηγούν εκεί,  
στην καμπυλότητα του χρόνου,  
στις χίλιες δυο αναπνοές  
και στην αρχή του τέλους των ονείρων.

Κι όταν συναντηθούν δυο σπίθες  
εκεί που θλίβονται οι θεοί  
και μαρτυρήσουν το σκοπό,  
τότε θα λάμψει το σκοτάδι,  
θ’ ανθίσει η γη απ’ την αρχή  
εκεί που απλώνεται το σύμπαν.

Κι εσύ κρυμμένος θεατής  
στου κόσμου τούτου την οδυνη  
θα φανερώσεις τη στιγμή  
που όλα γυρίζουν στην αρχή  
να βρούνε πάλι ένα γιατί  
και το χορό να ξαναρχίσουν.