---
layout: post
categories:
- News
title: korona-grammata 14
subtitle: Δυο κείμενα για μια φωτογραφία.
date: 2021-02-15 23:00:00 +0000
thumb_img_path: "/images/136.jpg"
content_img_path: "/images/136.jpg"
excerpt: "Είναι άραγε η ανάγνωση της εικόνας ένα παιχνίδι που επαφίεται αποκλειστικά
  στον θεατή; Παίζει άραγε κάποιο ρόλο η αιτία που σπρώχνει τον φωτογράφο να επιλέξει
  το περιεχόμενο του στιγμιότυπου που απεικονίζεται; \LΘεατής και φωτογράφος συνευρίσκονται
  σ’ ένα δημιουργικό πάρε-δώσε, προσπαθώντας να αποκαλύψουν τον κόσμο που υπάρχει
  μπροστά και πίσω από την εικόνα, προσδιορίζοντας αφαιρετικά το όριο που μπορεί να
  πλανάται μεταξύ φαντασίας και πραγματικότητας."
canonical_url: "/images/136.jpg"

---
1\.

Φτάσαμε στο εργοστάσιο με τα ξόρκια.

\-Θα κάνουμε τον γύρο στο χιόνι  
φορές 9, είπε ο φρουρός.

\-Mέσα στην παγωνιά;

Κάναμε το γύρο σιωπηλά και κάθε λίγο ο φρουρός  
πήγαινε να πέσει.

\-Έχω ακαμψία από τον ύπνο.

\-Θα λιώσει το χιόνι και θα πάμε να την ξυπνήσουμε, του έλεγα συνέχεια.

Ο φρουρός δάκρυσε και κούνησε το κεφάλι

\-Δες το κορίτσι μας πόσο κρυώνει  
μουρμούρισε,  
ξετυλίγοντας στο κρύο ένα παλιό φιλμ.  
Την είδα ασπρόμαυρη και κοιμισμένη

\-Ποιός μπορεί τόσα χρόνια να περιμένει;

2\.

Ήταν το τελευταίο χιόνι μες στην πόλη. Εκείνη τη χρονιά είχε χιονίσει αρκετά. Έτυχε να βρεθώ λοιπόν στα ψηλά και τότε είδα την κατασκευή. Στην αρχή παραξενεύτηκα. Αργότερα κοιτάζοντας πιο προσεκτικά κατάλαβα. Ήταν μια πίστα για να κάνουν πάνω εκεί σκι. Κάτι σα μεγάλη παιδική χαρά πάνω στο χιόνι που λιώνει.