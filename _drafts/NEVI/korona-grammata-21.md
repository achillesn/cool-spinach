---
layout: post
categories:
- News
title: Κορώνα - Γράμματα 21
subtitle: Δυο κείμενα για μια φωτογραφία.
date: 2021-04-05 22:00:00 +0000
thumb_img_path: "/images/145.jpg"
content_img_path: "/images/145.jpg"
excerpt: "Είναι άραγε η ανάγνωση της εικόνας ένα παιχνίδι που επαφίεται αποκλειστικά
  στον θεατή; Παίζει άραγε κάποιο ρόλο η αιτία που σπρώχνει τον φωτογράφο να επιλέξει
  το περιεχόμενο του στιγμιότυπου που απεικονίζεται; \LΘεατής και φωτογράφος συνευρίσκονται
  σ’ ένα δημιουργικό πάρε-δώσε, προσπαθώντας να αποκαλύψουν τον κόσμο που υπάρχει
  μπροστά και πίσω από την εικόνα, προσδιορίζοντας αφαιρετικά το όριο που μπορεί να
  πλανάται μεταξύ φαντασίας και πραγματικότητας."
canonical_url: "/images/145.jpg"

---
1\.

Να στεγνώσουμε στον ήλιο,  
να απλωθώ κι εγώ λίγο  
πριν ξαναβουτήξω.  
Έκρυψα τα μάτια κι έκανα την κοιμισμένη  
μήπως λίγο παραπάνω κρατήσει η στιγμή.  
Αυτό είναι το δικό μας νησί.

2\.

Ο ανοιξιάτικος ήλιος του βορρά έχει δόντια σουβλερά. Δεν ξέρω αν κρυώνουν οι πάπιες. Τις θυμάμαι να περπατάνε άχαρα, ή μάλλον με εκείνη τη δικιά τους χάρη που ξεχωρίζει, επάνω στην παγωμένη επιφάνεια της θάλασσας. Δε μπόρεσα να αντισταθώ στην εικόνα που τις ήθελε να κοιμούνται αμέριμνα στο βραχάκι τους πλάι στην όχθη. Ή μήπως ζεσταίναν απλά το ράμφος τους όπως ακριβώς κι εγώ θα επιθυμούσα να ζεστάνω την παγωμένη μου μύτη;