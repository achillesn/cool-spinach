---
layout: post
categories:
- News
title: synodeftiki epistoli 5
subtitle: ''
date: 2019-12-30 23:00:00 +0000
thumb_img_path: "/images/kaninia05_MG_0767.jpg"
content_img_path: "/images/kaninia05_MG_0767.jpg"
excerpt: ''
canonical_url: "/images/kaninia05_MG_0767.jpg"

---
Κάθισα κάτω από τη μηλιά,   
την αγριομηλίτσα  
και πάνω της ήταν πουλιά  
που τσίμπαγαν τα μήλα.

Ήτανε κι ένας κότσυφας   
που με κρυφοκοιτούσε  
κι όταν κοντά του πήγαινα,   
εκείνος κελαηδούσε.

\-Τι θες κοντά μου κι έρχεσαι;  
Γιατί με πλησιάζεις;  
Θέλεις να έχεις τα φτερά  
τη μοίρα σου ν’αλλάζεις;  
Θέλεις το μήλο που εγώ δαγκώνω να σου δώσω;

\-Θέλω το χιόνι να γενεί ζεστό σαν μια κουβέρτα  
και ο ήλιος τότε πάνω μας  
να κάνει σούρτα φέρτα.

Σαν το Λευκό μας άκουσε,   
αργά υποχωρούσε  
κι ο κότσυφας τον ουρανό   
δειλά ευχαριστούσε.

Όταν κοτσύφι δεις ψηλά   
ψηλά να φτερουγίζει  
Να ξέρεις πως η τύχη σου   
γλυκά σε τριγυρίζει.