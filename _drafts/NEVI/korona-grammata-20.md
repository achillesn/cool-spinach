---
layout: post
categories:
- News
title: korona-grammata 20
subtitle: Δυο κείμενα για μια φωτογραφία.
date: 2021-03-29 22:00:00 +0000
thumb_img_path: "/images/140.jpg"
content_img_path: "/images/140.jpg"
excerpt: "Είναι άραγε η ανάγνωση της εικόνας ένα παιχνίδι που επαφίεται αποκλειστικά
  στον θεατή; Παίζει άραγε κάποιο ρόλο η αιτία που σπρώχνει τον φωτογράφο να επιλέξει
  το περιεχόμενο του στιγμιότυπου που απεικονίζεται; \LΘεατής και φωτογράφος συνευρίσκονται
  σ’ ένα δημιουργικό πάρε-δώσε, προσπαθώντας να αποκαλύψουν τον κόσμο που υπάρχει
  μπροστά και πίσω από την εικόνα, προσδιορίζοντας αφαιρετικά το όριο που μπορεί να
  πλανάται μεταξύ φαντασίας και πραγματικότητας."
canonical_url: "/images/140.jpg"

---
Το άγαλμα περίμενε υπομονετικά πίσω  
από την κουρτίνα να το αποκαλύψουν.  
Πέρασε καιρός μέχρι να καταλάβει ότι δεν το ήθελε κανείς.  
"Είναι παλιομοδίτικο, ένα άγαλμα τόσο κλασικό."  
Άκουσε ένα βράδυ τον υπεύθυνο να λέει στο κινητό.  
Μα δεν κουνήθηκε, μήπως αλλάξουν γνώμη.  
Όταν ξεκρέμασαν τις κουρτίνες,  
το τύλιξαν προσεκτικά  
και το έβαλαν με τα άλλα εκθέματα στις αποθήκες  
στα σκοτεινά  
Κούνησε λίγο τα βλέφαρά του να συνηθίσει και παραδόθηκε στη μοίρα του.  
\-Ίσως την επομένη φορά.

Το έβδομο παιχνίδι παίχτηκε κρυφά. Ή φωτογράφηση ήταν μια υπόθεση που αφορούσε αποκλειστικά δύο: Εκείνον που φωτογράφιζε κι αυτόν που φωτογραφίζονταν. Οι υπόλοιποι περιμέναμε ένας ένας, απ' έξω, τη σειρά του. Το μοντέλο ήρθε και στάθηκε κοντά στη διαχωριστική κουρτίνα. Δεν κρατήθηκα να μη ρίξω μια κρυφή ματιά.