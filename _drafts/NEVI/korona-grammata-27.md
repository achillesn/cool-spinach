---
layout: post
categories:
- News
title: korona-grammata 27
subtitle: Δυο κείμενα για μια φωτογραφία.
date: 2021-05-17 22:00:00 +0000
thumb_img_path: "/images/202_mg_3464.jpg"
content_img_path: "/images/202_mg_3464.jpg"
excerpt: "Είναι άραγε η ανάγνωση της εικόνας ένα παιχνίδι που επαφίεται αποκλειστικά
  στον θεατή; Παίζει άραγε κάποιο ρόλο η αιτία που σπρώχνει τον φωτογράφο να επιλέξει
  το περιεχόμενο του στιγμιότυπου που απεικονίζεται; \LΘεατής και φωτογράφος συνευρίσκονται
  σ’ ένα δημιουργικό πάρε-δώσε, προσπαθώντας να αποκαλύψουν τον κόσμο που υπάρχει
  μπροστά και πίσω από την εικόνα, προσδιορίζοντας αφαιρετικά το όριο που μπορεί να
  πλανάται μεταξύ φαντασίας και πραγματικότητας."
canonical_url: "/images/202_mg_3464.jpg"

---
Text 1 by: <a href="https://www.facebook.com/nevi.kaninia" target="blank">Nevi Kaninia</a> - Photo and text 2 by: <a href="https://anikon.org/" target="blank">Achilles Nasios</a>

1.

Στο τέρμα του δρόμου με περίμενες,
κάθε που έβγαινα την πρωινή μου βόλτα.
Όσο πλησίαζα, τόσο έφευγες.
Μία μέρα πήρα άλλο μονοπάτι
και δε με περίμενε κανείς.
Τότε κάθισα κάτω από το πιο ψηλό δένδρο
και άρχισα να λέω την ιστορία ανάποδα.
Έτσι έλυσα τα ξόρκια της πρωινής αναμονής.
Μου λείπεις καμιά φορά
μα σωπαίνω,
ίσως επανεμφανισθείς


2.

Αυτό τον δρόμο το γνώρισα καλά. Ήταν, καθημερινά, το πρωινό μάθημα των παιδιών πριν μπουν στην τάξη. Εδώ μάθαιναν να αποφεύγουν τις λακούβες με το νερό όταν έβρεχε ή να βαδίζουν στον πάγο. Κι αν κάποιο αυτοκίνητο που περνούσε προσφέρονταν να μεταφέρει τους μαθητές, εκείνοι αρνιόντουσαν γιατί ήθελαν να βαδίσουν. Έτσι άρχιζε η μέρα τους. Στο δρόμο. Τον περπάτησαν αυτό τον δρόμο τόσες φορές μέσα στα χρόνια, που δεν πρόκειται να τον ξεχάσουν ποτέ. Ούτε κι εγώ.