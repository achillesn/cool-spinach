---
layout: post
categories:
- News
title: 'Το μάτι του Κύκλωπα #5'
subtitle: Για μια ποιότητα της Σημασίας
date: 2019-12-29 23:00:00 +0000
thumb_img_path: "/images/05_MG_9931.jpg"
content_img_path: "/images/05_MG_9931.jpg"
excerpt: Το παγωμένο χρονο-φώς μιλάει στην αίσθησή μας, ενώ ταυτόχρονα μας παραδίδεται
  και σαν ολοκληρωμένη πρόθεση του δημιουργού του κόσμου που απεικονίζεται. Για κάποιο
  λόγο έχει καμωθεί. Μάλλον θα ήταν αδύνατο να δούμε αντικειμενικά μιαν εικόνα, αν
  δεν δώσουμε σημασία σ’ αυτή την πρόθεση.
canonical_url: "/images/05_MG_9931.jpg"

---
Photo and text by <a href="https://anikon.org/" target="blank">Achilles Nasios</a>

Μια σημαντική διαπίστωση που με ήθελε θύμα των εποχών, ήταν ότι δε μπορούσα να αρνηθώ ότι ήξερα να γράφω μια γλώσσα, την οποία δε γνώριζα ακόμα να διαβάζω. Όσες ποιότητες κι αν ήξερα να ξεχωρίζω, η αλήθεια είναι ότι δεν ήμουν σίγουρος αν ήξερα στ’ αλήθεια να διαβάζω. Αυτό που ένοιωθα ήταν αναμφισβήτητο. Ήξερα ότι μιλούσε για την αλήθεια, που πάντοτε μ’ ενδιέφερε.

\- Σε κάθε περίπτωση, για να ρίξουμε μια αντικειμενική ματιά στις φωτογραφικές εικόνες, είμαστε υποχρεωμένοι πρώτα να τις παραδεχτούμε σαν συμπιέσεις του χώρου, του χρόνου και του φωτός. Αυτή η δισδιάστατη απεικόνιση, όσα κι αν δείχνει, όσα κι αν κρύβει, μιλάει στα σίγουρα στη νόηση με την ταχύτητα του φωτός, μιας κι απ’ το φως είναι γραμμένη. Το παγωμένο χρονο-φώς μιλάει στην αίσθησή μας, ενώ ταυτόχρονα μας παραδίδεται και σαν ολοκληρωμένη πρόθεση του δημιουργού του κόσμου που απεικονίζεται. Για κάποιο λόγο έχει καμωθεί. Μάλλον θα ήταν αδύνατο να δούμε αντικειμενικά μιαν εικόνα, αν δεν δώσουμε σημασία σ’ αυτή την πρόθεση. Μια πρόθεση, βέβαια, που μόνο ο ίδιος ο φωτογράφος μπορεί να γνωρίζει πραγματικά, ή ίσως και όχι, αλλά παρ’ όλ’ αυτά μας αποκαλύπτεται ανοιχτά, όσο εύκολα ή δύσκολα κι αν είναι αυτή αναγνωρίσιμη. Αρκεί να ξέρουμε να βλέπουμε ή μάλλον, καλύτερα, αν μάθουμε ν’ ακούμε τις εικόνες. Όχι τον εαυτό μας.

Δε χρειαζόταν να ρωτήσω τ' οτιδήποτε. Ήξερα ότι αν κάποιος θέλει να διαβεί ένα ορμητικό ποτάμι, είναι απόλυτα απαραίτητο να συμβιβαστεί με τη ροή του.