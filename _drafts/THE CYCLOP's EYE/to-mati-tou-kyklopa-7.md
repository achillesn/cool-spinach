---
layout: post
categories:
- News
title: 'Το Μάτι του Κύκλωπα #7'
subtitle: 'Δημιουργώντας έναν κόσμο από τον κόσμο (Μέρος 2) '
date: 2020-01-12 23:00:00 +0000
thumb_img_path: "/images/43490610_10217016731912859_42774927920594944_o.jpg"
content_img_path: "/images/43490610_10217016731912859_42774927920594944_o.jpg"
excerpt: 'Αλλά η ουσία, βρίσκεται εντελώς αλλού. Βρίσκεται βαθιά μέσα στο βίωμα. Μόνο
  αυτό μπορεί ν'' αγγίζει. Αυτό που όμως, μάλλον, έχουμε να δούμε, δεν φαίνεται με
  τα μάτια. '
canonical_url: "/images/43490610_10217016731912859_42774927920594944_o.jpg"

---
Photo and text by <a href="https://anikon.org/" target="blank">Achilles Nasios</a>

...Άφησα τη μνήμη μου να με πάει πίσω σε εκείνες τις στιγμές που φωτογράφιζα. Έτσι, έχοντας καθαρή την εικόνα της δράσης που είχε σαν αποτέλεσμα την εικόνα, απάντησα με σιγουριά και άνεση:

\- _Μελετούσα τις δυνατότητες της φωτογραφικής μηχανής. Το ουσιαστικό, για μένα, δεν είχε να κάνει με τις εντύπωσεις του θεατή. Μ’ ενδιέφερε απλά να δω πως όλα αλλάζουν, σαν φυλακίζεται η κίνηση του ματιού. Για να το πετύχω αυτό, έπρεπε να βρω τον κατάλληλο τρόπο. Όταν τα κατάφερα, τότε ο κόσμος μεταμορφώθηκε σ’ ένα άλλο κόσμο. Η έρευνά μου τον μεταμόρφωσε._

\- Μάλλον τότε η δική σου τάση ήταν περισσότερο εξπρεσσιονιστική, αν δώσουμε σημασία στη διαδικασία. Η εικόνα όμως, σαν αποτέλεσμα, για τον θεατή, είναι ιμπρεσσιονιστική. Δεν δείχνει τον ίδιο τον κόσμο, αλλά μιαν εντύπωση του κόσμου. Φυσικά, ένας γνώστης του φωτογραφικού κώδικα, μπορεί εύκολα ν’ αναγνωρισει την τεχνική και με τον τρόπο αυτό θα μπορούσε ίσως να βουτήξει ακόμη πιο βαθιά στο στοχασμό, μπαίνοντας στη θέση του φωτογράφου που δρα. Αν είναι ειλικρινής, μπορεί και να αναγνωρίσει την αγωνία του. Για κάποιον όμως που δεν γνωρίζει τον φωτογραφικό κώδικα, όλα φαίνονται μαγικά. Το ερμητικό κομάτι της τεχνολογίας, δημιουργεί και πάλι μαγεία, φέρνοντας στο φως ανείδωτα πράγματα, μα υποσυνείδητα γνωστά. Αρχέτυπα, που δίχως καν να το γνωρίζουμε, κατέχουμε βαθιά το νόημά τους. Αλλά η ουσία, βρίσκεται εντελώς αλλού. Βρίσκεται βαθιά μέσα στο βίωμα. Μόνο αυτό μπορεί ν' αγγίζει. Αυτό που όμως, μάλλον, έχουμε να δούμε, δεν φαίνεται με τα μάτια. Είναι η άμεση μεταφορά που καταφέρνει το φως. Από καρδιά, σε καρδιά είναι ο αμεσότερος δρόμος. Η ανακάλυψη είναι η αρχή της χαράς.

Τα γνώριζα όλα αυτά. Τα βίωνα στο πετσί μου ανακαλύπτοντας. Η συνειδητότητά μου. Ο αυτοέλεγχος. Η αγωνία μου να δω το αποτέλεσμα βιαστικά για να ξέρω πως να συνεχίσω. Η θέληση μου ήταν απόλυτα δεμένη με τη χαρά μου. Χωρίς τη χαρά, η θέληση εύκολα σβήνει. Δεν ήμουν όμως πλέον εγώ αυτός που κυβερνούσε, αλλά η έρευνα. Δεν το 'ξερα τότε, αλλά μονάχα αυτή μπορούσε να οδηγήσει στην έμπνευση.