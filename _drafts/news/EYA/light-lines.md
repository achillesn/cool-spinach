---
layout: post
categories:
- News
title: Light Lines
subtitle: 'Ανταπόκριση: Εύα Καλπαδάκη'
date: 2021-10-30 22:00:00 +0000
thumb_img_path: "/images/01-binet.jpg"
content_img_path: "/images/01-binet.jpg"
excerpt: ''
canonical_url: "/images/01-binet.jpg"

---
Η έκθεση ‘Γραμμές Φωτός: Φωτογραφίες Αρχιτεκτονικής της Hélène Binet’ παρουσιάζεται αυτές τις μέρες στη Βασιλική Ακαδημία Τεχνών του Λονδίνου. Η Hélène Binet, που μένει και εργάζεται στο Λονδίνο, είναι μία φωτογράφος με Γαλλο-Ελβετική καταγωγή η οποία τα τελευταία 35 χρόνια συνεργάστηκε με τους πιο διάσημους αρχιτέκτονες και φωτογράφησε τις μοναδικές τους δημιουργίες. Της αρέσει να δουλεύει με αναλογικό φιλμ και πιστεύει ότι “η ψυχή της φωτογραφίας είναι η σχέση της με την στιγμή”.

Mόλις μπήκα στο δωμάτιο της έκθεσης, σαγηνεύτηκα αμέσως από τη φόρμα και το φως. Παρόλο που διάβασα τα ονόματα των κτιρίων που απεικονίζονται στις φωτογραφίες, το μόνο που με ένοιαζε ήταν να βυθιστώ και να αφεθώ στον κόσμο τους που είναι γεμάτος από φως, γραμμές, υφές και φόρμα. Έχουν μια μοναδική, σχεδόν στοχαστική παρουσία από μόνες τους, σαν να μην είναι μέρος των κτιρίων από τα οποία προήλθαν. Είναι αφηρημένες συνθέσεις στις οποίες το φως αποκαλύπτει ή αποκρύπτει τον χώρο δίνοντας συχνά την ψευδαίσθηση ενός τρισδιάστατου χώρου που έχει καταρρεύσει, όπως σε ένα αφηρημένο ή κυβιστικό πίνακα ζωγραφικής. Άλλες φορές, μοιάζουν με φωτογραφικές απεικονίσεις αφηρημένης γλυπτικής, όπου το γλυπτό φαίνεται να είναι έτοιμο να πεταχτεί έξω από την επιφάνεια της φωτογραφίας και να σταθεί ζωντανό στη μέση του δωματίου.

Στην έκθεση υπάρχουν και μερικές φωτογραφίες που απεικονίζουν και ολόκληρα τα κτίρια αλλά αυτές δεν φάνηκαν να μου κινούν το ενδιαφέρον τόσο πολύ όσο οι αφηρημένες σπουδές αρχιτεκτονικής με την διαλογιστική τους φύση.

Για περισσότερες πληροφορίες σχετικά με την έκθεση επισκεφτείτε τον ακόλουθο σύνδεσμο:

https://www.royalacademy.org.uk/exhibition/helene-binet