---
layout: post
categories:
- News
title: photologoi 10
subtitle: ''
date: 2021-02-26 23:00:00 +0000
thumb_img_path: "/images/152039907_619333862234037_6828247164372234008_n.jpg"
content_img_path: "/images/152039907_619333862234037_6828247164372234008_n.jpg"
excerpt: Τι είναι αυτό που κάνει τις εικόνες να μιλούν; Τι είναι εκείνο που γεννιέται
  στη θέα τους; Πόσο βαθιά είναι μέσα μας εντυπωμένες οι παραστάσεις του κόσμου και
  πόσους κόσμους μια εικόνα εκπροσωπεί; Εδώ σε μια νέα συντονισμένη δράση με μέλη
  της Φωτογραφικής Ομάδας Photopia.
canonical_url: "/images/152039907_619333862234037_6828247164372234008_n.jpg"

---
1\.

Σήκωσε τα μάτια του ψηλά. Ο ήλιος εγκλωβισμένος μέσα σε γκρίζα σύννεφα απλώνει ενα μουντό φως στον ορίζοντα, εντείνοντας το μελαγχολικό περιβάλλον.  
Πρέπει να προχωρήσουμε σκέφτηκε... Ανηφορικός ο δρόμος και η προσπάθεια δύσκολη... Όμως πρέπει! Μόνο έτσι θα φτάσουμε εκεί, στο τόπο της ανάτασης και της λύτρωσης....  
Μονολογούσε ακολουθώντας τους υπόλοιπους στον Γολγοθά τους….

Photo and text © <a href="https://www.facebook.com/gvasiliadis" target="blank"> Giorgos Vasiliadis</a>
  
2\.

Φορούσα το κόκκινο μακρύ φόρεμα που σου άρεσε. Ανηφορίζαμε το δρομάκι προς το κάστρο. Σταματήσαμε και οι δύο μόλις τα είδαμε. Από τις στιγμές που αισθάνεσαι μια σύνδεση με τον άλλο, σαν να συνεννοείσαι. Εσύ «_στάσου να σε βγάλω μια φωτογραφία, ωραία αντίθεση με το άσπρο_». Εγώ «_οι χίλιες αποχρώσεις του άσπρου, τίποτα δεν θέλω να τις ταράξει_». Τελικά δεν ξέρω τι έχει σημασία να σταματάς στο ίδιο σημείο με κάποιον ή να σταματάς για τον ίδιο λόγο;

© <a href="https://www.facebook.com/dimitra.kitsiou" target="blank"> Dimitra Kitsiou</a>  

3.

Κυκλαδίτικες καμπύλες και χρώματα. Λευκοπράσινα ανθάκια πίσω από το σκαλί, η γαλήνη ενός παλιού καλοκαιριού, πριν ασβεστωθεί εκτυφλωτικά για να πατηθεί από τα πλήθη των τουριστών. Ρωγμή στον χρόνο, ρωγμή στο χρώμα, ας μπορέσουμε λίγο να ταξιδέψουμε και πάλι στη λευκή εκείνη γαλήνη με τα λευκοπράσινα ανθάκια.

© <a href="https://www.facebook.com/profile.php?id=100008460452394" target="blank"> Rania Polycandrioti</a>

4.

Όμορφα γαϊδουράγκαθα στολίζουν την καρδιά μου. Τα αγκάθια τους, ακτίνες πόνου στις αρτηρίες της ψυχή, τόσο γλυκιά η οδύνη του έρωτα. Όμορφα γαϊδουράγκαθα που θυμίζουν καλοκαίρι, σε ένα ξερονήσι που πήγαμε μαζί.

5.

Ανηφορίζοντας προς το κάστρο φωτοβόλου νησιού, τη ματιά μου αιχμαλώτισε ο διάλογος λευκού με λευκό. Ήσυχος, διακριτικός, μα ταυτόχρονα καθηλωτικός. Έμοιαζε λες με εσωτερικό μονόλογο. Στάθηκα να τον απαθανατίσω...

© <a href="https://www.facebook.com/mina.ioannidou.58" target="blank"> Mina Ioannidou </a>