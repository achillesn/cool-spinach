---
layout: post
categories: []
title: Η Εικόνα και το Σώμα
subtitle: Φωτογραφικό Παιχνίδι με τον Άκη Χρήστου
date: 2021-09-09 22:00:00 +0000
thumb_img_path: "/images/diptych.jpg"
content_img_path: "/images/diptych.jpg"
excerpt: ''
canonical_url: "/images/diptych.jpg"

---
_Η εικόνα και το σώμα._

_Το σώμα στην εικόνα  
Το σώμα που κάνει εικόνα  
Το σώμα ως έκφραση ως κίνηση  
Το σώμα ως έμπνευση ως πρόθεση ως δράση  
Το σώμα ως όλον  
Το όλον ως μνήμη_

Βιωματικά μαθήματα φωτογραφίας που πλαισιώνονται από συναντήσεις σε εξωτερικούς χώρους (πάρκα, δάσος, παραλία, βουνό, αστικό τοπίο, αρχαιολογικός χώρος) με σκοπό την εξέλιξη μας, τόσο στην τεχνική και την φιλοσοφία της εικόνας, όσο και στην πρακτική της φωτογραφίας. Στις φωτογραφικές μας περιπλανήσεις θα απαντούμε με ενεργητική στάση σε κάθε πρόβλημα η εμπόδιο που μπορεί να μπαίνει ανάμεσα σε εμάς και την εικόνα (τεχνικά ζητήματα, καιρικές συνθήκες κλπ).

Τι χρειάζεται; Διάθεση και κάμερα.

Στις περιπλανήσεις μας θα δουλεύουμε θεματικά.

Ανά πάσα στιγμή θα υπάρχει πρακτική καθοδήγηση επάνω σε οποιοδήποτε φωτογραφικό ζήτημα παρουσιαστεί.

Συγκεκριμένες ομαδικές δράσεις προβλέπεται να ενισχύσουν τη φαντασία και να προάγουν την έμπνευση των συμμετεχόντων.

Πρόκειται να συνεργαστούμε ακολουθώντας τους κανόνες του Φωτογραφικού Παιχνιδιού, με στόχο να αισθανθούμε τη χαρά της βιωματικής γνώσης που μπορεί να μας προσφέρει.

Μέσα από συζητήσεις που αφορούν σε τεχνικά και φιλοσοφικά ζητήματα που αφορούν στη Φωτογραφία, θα δοκιμάσουμε να αρθρώσουμε με τις εικόνες μας οπτικό λόγο, με στόχο την ολοκλήρωση της επικοινωνιακής διαδικασίας.