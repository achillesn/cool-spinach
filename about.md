---
title: AboutUs
subtitle: ''
img_path: "/images/about2.jpg"
layout: page
menu:
  main:
    weight: 4

---
Δεν είναι εύκολο να περιγράψει κάποιος ένα όραμα. Δε φτάνουν δυό λόγια. Το δίκτυο **Hocus Photus** ξεκινάει δειλά από μιαν αναγκαιότητα. Την αναγκαιότητα της ανεύρεσης φίλων, που να θέλουν να μοιραστούν το ίδιο όραμα και για το λόγο αυτό να επιδιώκουν να συνδεθούν. Να θέλουν να δουν, αλλά και να δείξουν. Να διψούν για έρευνα και δράση και να τολμούν να πουν αυτό που γνώρισαν, αρθρώνοντας ο καθένας με την κατάθεσή του μια φράση ταιριαστή. Μια κατάλληλη φράση, βαλμένη στο κατάλληλο σημείο ενός έργου κοινού. Κάτι τέτοιο, ίσως ακούγεται ρομαντικό, θεωρούμε όμως ότι είναι καθ’ όλα αναγκαίο στην εποχή μας. Είναι σπουδαίο να μοιράζονται οι άνθρωποι εμπειρίες και γνώσεις. Είναι σπουδαίο να βρίσκουν λόγους να επικοινωνούν και να πασχίζουν για ένα όραμα κοινό, την εποχή του εξελιγμένου ατομικισμού. Αλλά ίσως το πιο σπουδαίο απ’ όλα να είναι ότι κάτι τέτοιο, όσο κι αν φαντάζει ουτοπικό, είναι εφικτό και μάλιστα μ’ έναν τρόπο αρκετά απλό.

> The world always seems brighter when you’ve just made something that wasn’t there before. <cite>Neil Gaiman</cite>

![](/images/14_aravantinoue_IMG_2906.jpg)

photo ©<a href="https://www.facebook.com/profile.php?id=100008207979795" target="blank">Eugenia Aravantinou</a>

Ο **Αχιλλέας Νάσιος** είναι εικαστικός φωτογράφος και video-artist γεννημένος στην Ελλάδα.

Στην **FAMU Prague**, σπούδασε φωτογραφία και αρχές κινηματογράφου.Στην **HDK Berlin,** οπτική επικοινωνία και σχεδίαση εκθέσεων. Στην **ASFA Athens,** ψηφιακά μέσα και στην **KKH Stockholm,** εμβάθυνε στον τομέα της βιντεο-τεχνης.

Από το 1986 μέχρι σήμερα εκθέτει έργα του σε γκαλερί και μουσεία.

Από το **1995-2007** δίδαξε την θεωρία και την πρακτική της **Καλλιτεχνικής Φωτογραφίας** στο **ΤΕΙ Αθηνών**, στο **Πανεπιστήμιο Ιωαννίνων** και στην Φωτογραφική Ομάδα του **Επιμορφωτικού Συλλόγου Παιανίας**.

Από το **2007** ζει στη **Σουηδία**. Συνεχίζει να διδάσκει μέσω διαδικτύου, να δίνει **workshops**, να συμμετέχει σε εκθέσεις, αλλά και να διοργανώνει εκθέσεις μέχρι και σήμερα.

Από το **2015**, άρχισε να εξελίσσει σε βάθος τα **Φωτογραφικά Παιχνίδια**. Εναν βιωματικό τρόπο προσέγγισης της φωτογραφίας που βασίζεται στο παιχνίδι.

>