---
layout: post
categories:
- StudiUm
title: Βασικές Αρχές Εικονοποίησης Θέματος
subtitle: Οn-line σεμινάριο με τον Αχιλλέα Νάσιο.
date: 2022-09-19 21:00:00 +0000
thumb_img_path: "/images/43787897_10217050728442751_1257321911780638720_n.jpeg"
content_img_path: "/images/43787897_10217050728442751_1257321911780638720_n.jpeg"
excerpt: 'Διαδικτυακό σεμινάριο με τον Αχιλλέα Νάσιο. Πρακτική και θεωρητική σπουδή
  επάνω στη φωτογραφία με τελικό στόχο την αναζήτηση και την ανάπτυξη ενός ολοκληρωμένου
  προσωπικού έργου, καθώς και την θεωρητική του υποστήριξη..  '
canonical_url: "/images/43787897_10217050728442751_1257321911780638720_n.jpeg"

---
Σεμινάριο στο οποίο θα εργαστούμε αρχικά επάνω σε συγκεκριμένα θέματα, συνδυαστικά με την ανάπτυξη της απαραίτητης θεωρίας, ώστε να μάθουμε σταδιακά να κινούμαστε ανεξάρτητα, ανακαλύπτοντας το βάθος του θέματος και αποκαλύπτοντας μέσα από τις εικόνες μας, την ουσία του.

Αναγνωρίζοντας τις ποιότητες των αισθητικών και νοητικών κωδίκων και αποκτώντας προσωπική εμπειρία μέσα από το βίωμα του φωτογράφου στη διάρκεια της προσπάθειας του να αποδώσει το θέμα του αισθητικά και φιλοσοφικά, πρόκειται να εμβαθύνουμε στις δυνατότητες που παρέχει το φωτογραφικό μέσο.

Μέσα από την έμπρακτη προσπάθεια μας για την επίτευξη του κατάλληλου για την κάθε περίσταση ύφους, θα στοχεύσουμε στην ανάπτυξη ενός έργου καθαρά προσωπικού. Η κατανόηση των κωδίκων που χρησιμοποιεί η φωτογραφία, προσδοκά να συντελέσει στην επίτευξη διαμόρφωσης μιας σαφούς οπτικής πρότασης, αλλά και στην ανάπτυξη μιας αισθητικής του κριτικού λόγου.

Θα ασχοληθούμε πρακτικά, αλλά και θεωρητικά με περισσότερες διαστάσεις της φωτογραφίας:

* Θα δουλέψουμε με τις εικόνες αισθητικά και νοηματικά.
* Θα αναφερθούμε σε μεθόδους διαφόρων τεχνικών εικονοποίησης.
* Ανακαλύπτοντας σταδιακά τα γνωσιακά στοιχεία που εμπεριέχονται στις εικόνες, θα μάθουμε πως να αντλούμε από εκείνες το βαθύτερο νόημα τους, ώστε να μπορούμε να διαμορφώνουμε τους καταλληλότερους συνδυασμούς.
* Συμμετέχοντας ενεργά στη διαδικασία απόδοσης του θέματος, θα προσπαθήσουμε να αντιληφθούμε τη βιωματική εμπειρία σε βάθος, παρατηρώντας τι ακριβώς συμβαίνει κατά τη διάρκεια της προσπάθειας μας.
* Δεν θα ασχοληθούμε με ερμηνείες εικόνων, αλλά θα προσπαθήσουμε να αναγνωρίσουμε την φιλοσοφία που εκείνες εκφράζουν.

Το σεμινάριο γίνεται διαδικτυακά και ολοκληρώνεται σε δυο σπουδαστικές περιόδους, μέσω 2ωρων εβδομαδιαίων συναντήσεων.

**1η περίοδος:** Οκτώβριος - Φεβρουάριος  
**2η περίοδος:** Φεβρουάριος - Μάϊος

Επιλογή από τα έργα των συμμετεχόντων πρόκειται να προβάλλεται μέσω των ιστοσελίδων του Δικτύου [Hocus Photus](https://hocusphotus.com/blog) με ενδεχόμενο την έκθεση του τελικού έργου μετά την ολοκλήρωση των σεμιναρίων.

<a href="https://hocusphotus.com/contact/" target="blank">**Εκδήλωση ενδιαφέροντος για περισσότερες πληροφορίες**</a>

![](/images/bwok-2.jpg)

_Ο Αχιλλέας Νάσιος είναι εικαστικός φωτογράφος, video-artist και δάσκαλος φωτογραφίας._

_Ξεκίνησε την Φωτογραφία στη Σχολή Καλών Τεχνών της Πράγας. Στη συνέχεια σπούδασε Οπτική επικοινωνία στη Σχολή Καλών Τεχνών του Βερολίνου. Στη Σχολή Καλών Τεχνών της Αθήνας έκανε το μεταπτυχιακό του στις ψηφιακές μορφές Τέχνης και στη Βασιλική Σχολή Καλών Τεχνών της Στοκχόλμης εμβάθυνε στη σύγχρονη βίντεο Τέχνη._

_Από το 1995-2007 δίδαξε Θεωρία Φωτογραφίας, Σημειολογία της Εικόνας και Καλλιτεχνική Φωτογραφία στο Πανεπιστήμιο Δυτικής Αττικής και στη Σχολή Καλών Τεχνών του Πανεπιστημίου Ιωαννίνων και διεύθυνε την Φωτογραφική Ομάδα Παιανίας._

_Από το 2007 ζει στη Σουηδία σαν ελεύθερος επαγγελματίας στο χώρο της Τέχνης και καθηγητής φωτογραφίας._

_Από το 2015 ασχολείται με την ανάπτυξη, εφαρμογή και εξέλιξη των Φωτογραφικών Παιχνιδιών· μιας νέας μεθόδου προσέγγισης της Φωτογραφικής Τέχνης._

_Από το 1986 μέχρι σήμερα εκθέτει έργα του σε Μουσεία και αίθουσες Τέχνης στην Ελλάδα και την Ευρώπη._

<a href="https://anikon.org/about/" target="blank"> Περισσότερες πληροφορίες</a>