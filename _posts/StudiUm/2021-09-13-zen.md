---
layout: post
categories:
- StudiUm
title: Το ΖΕΝ και η Τέχνη της Φωτογραφίας
subtitle: Διαδικτυακό Σεμινάριο με τον Αχιλλέα Νάσιο.
date: 2021-09-13T22:00:00.000+00:00
thumb_img_path: "/images/01-studium.jpg"
content_img_path: "/images/01-studium.jpg"
excerpt: Διαδικτυακό σεμινάριο με τον Αχιλλέα Νάσιο. Μια εσωτερική προσέγγιση της
  φωτογραφίας με στόχο τη διεύρυνση του βλέμματος και του νου, μέσω της εμβάθυνσης
  στη διαδικασία που ωθεί τον φωτογράφο στην επιλογή και την απόδοση των θεμάτων του.
canonical_url: "/images/01-studium.jpg"

---
**Το ΖΕΝ και η Τέχνη της Φωτογραφίας**

Το Ζεν δεν είναι φιλοσοφία, ούτε θρησκεία. Το Ζεν είναι δρόμος. Ένας δρόμος που οδηγεί αρχικά στην αφύπνιση και σταδιακά στη λεγόμενη φώτιση· μια υπερβατική κατάσταση, μια υπέρτατη κατανόηση αλλά και αίσθηση ταυτόχρονα. Η επίτευξη του στόχου έρχεται σταδιακά μέσω συγκεκριμένων τεχνικών τις οποίες εξασκούν οι συμμετέχοντες στην άσκηση. Το Ζεν είναι μια άσκηση για την αναγνώριση και την επίτευξη του καθαρού νου και στη συνέχεια την υπέρβαση του· είναι γνωστό σαν διαλογισμός και συνδέεται στενότερα με τις τέχνες της ζωγραφικής, της μουσικής της αρχιτεκτονικής, του ikebana και της τοξοβολίας. Διατηρεί ατόφια την αισθητική του εδώ και αιώνες κι ενώ προτείνει πάντοτε το ίδιο ακριβώς καταφέρνει να είναι πάντα σύγχρονο.

Στα μαθήματα μας θα κινηθούμε με έναν αντίστοιχο τρόπο, όχι όμως με στόχο να πετύχουμε αποτελέσματα που να θυμίζουν Ζεν απεικονίσεις. Ο στόχος μας θα είναι να βιώσουμε την ουσία της φωτογραφίας μέσα από διαφορετικές σύντομες ασκήσεις οι οποίες θα γίνονται κατά τη διάρκεια των συναντήσεων. Κάθε άσκηση έχει σχεδιαστεί για συγκεκριμένο λόγο και όλες οι ασκήσεις συνδυαστικά οδηγούν σε μια βαθύτερη κατανόηση του φωτογραφικού μέσου και στην ανάπτυξη μιας προσωπικής μεθόδου εργασίας. Οι συμμετέχοντες θα έχουν την ευκαιρία τόσο να δημιουργήσουν ένα αξιόλογο φωτογραφικό έργο κατά τη διάρκεια των μαθημάτων, όσο και να αντιληφθούν σε βάθος τη φωτογραφία, αλλά και την ίδια τη στάση τους απέναντι σε μια ζωή με τη φωτογραφία.

Το σεμινάριο γίνεται διαδικτυακά και ολοκληρώνεται σε δυο  σπουδαστικές περιόδους, μέσω 2ωρων εβδομαδιαίων συναντήσεων.

**1η περίοδος:** 11 ή 13 Οκτωβρίου - 7 ή 9 Φεβρουαρίου  
**2η περίοδος:** 14 ή 16 Φεβρουαρίου - 1 Ιουνίου

Επιλογή από τα έργα των συμμετεχόντων πρόκειται να προβάλλεται μέσω του Δικτύου <a href="https://hocusphotus.com/blog" target="blank"> Hocus Photus</a> με ενδεχόμενο την έκθεση του τελικού έργου μετά την ολοκλήρωση των σεμιναρίων.

<a href="https://hocusphotus.com/contact/" target="blank"> Περισσότερες πληροφορίες</a>

Είσαστε ευπρόσδεκτοι σε μια πιο **αναλυτική παρουσίαση** του σκεπτικού των σεμιναρίων και τον τρόπο διεξαγωγής τους , την **Δευτέρα 27 Σεπτεμβρίου** στις **20:30** μέσω της πλατφόρμας zoom.

<a href="https://us02web.zoom.us/j/82659738867?pwd=RllwcEt6ZTZ4bkJZbDVrdU5PY0d2UT09" target="blank"> **Συνδεθείτε εδώ**</a>

<a href="https://hocusphotus.com/pages/zen2/" target="blank">  πληροφορίες</a>

![](/images/bwok-2.jpg)

_Ο Αχιλλέας Νάσιος είναι εικαστικός φωτογράφος, video-artist και δάσκαλος φωτογραφίας._

_Ξεκίνησε την Φωτογραφία στη Σχολή Καλών Τεχνών της Πράγας. Στη συνέχεια σπούδασε Οπτική επικοινωνία στη Σχολή Καλών Τεχνών του Βερολίνου. Στη Σχολή Καλών Τεχνών της Αθήνας έκανε το μεταπτυχιακό του στις ψηφιακές μορφές Τέχνης και στη Βασιλική Σχολής Καλών Τεχνών της Στοκχόλμης εμβάθυνε στη σύγχρονη βίντεο Τέχνη._

_Από το 1995-2007 δίδαξε Θεωρία Φωτογραφίας, Σημειολογία της Εικόνας και Καλλιτεχνική Φωτογραφία στο Πανεπιστήμιο Δυτικής Αττικής και στη Σχολή Καλών Τεχνών του Πανεπιστημίου Ιωαννίνων και διεύθυνε την Φωτογραφική Ομάδα Παιανίας._

_Από το 2007 ζει στη Σουηδία σαν ελεύθερος επαγγελματίας στο χώρο της Τέχνης και καθηγητής φωτογραφίας._

_Από το 2015 ασχολείται με την ανάπτυξη, εφαρμογή και εξέλιξη των Φωτογραφικών Παιχνιδιών· μιας νέας μεθόδου προσέγγισης της Φωτογραφικής Τέχνης._

_Από το 1986 μέχρι σήμερα εκθέτει έργα του σε Μουσεία και αίθουσες Τέχνης στην Ελλάδα και την Ευρώπη._

<a href="https://anikon.org/about/" target="blank"> Περισσότερες πληροφορίες</a>