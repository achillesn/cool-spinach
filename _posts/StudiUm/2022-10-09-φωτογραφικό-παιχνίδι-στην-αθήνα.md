---
layout: post
categories:
- StudiUm
title: Φωτογραφικό Παιχνίδι στην Αθήνα
subtitle: Workshop δια ζώσης με τον Αχιλλέα Νάσιο.
date: 2022-10-09 21:00:00 +0000
thumb_img_path: "/images/photogame.jpeg"
content_img_path: "/images/photogame.jpeg"
excerpt: ''
canonical_url: "/images/photogame.jpeg"

---
Το Δίκτυο Τεχνών και Επιστημών Hocus Photus διοργανώνει ένα ακόμη Φωτογραφικό Παιχνίδι δια ζώσης, στην Αθήνα.  
Το Φωτογραφικό Παιχνίδι είναι μια δοκιμασμένη βιωματική μέθοδος που έχει σαν στόχο να φέρει τους συμμετέχοντες σε επαφή με την εσωτερικότητα της φωτογραφικής διαδικασίας. Ο φωτογράφος καλείται, κατά τη διάρκεια ενός εντατικού διήμερου εργαστηρίου, να ανακαλύψει την φωτογραφία δημιουργικά, επιστρατεύοντας τις γνώσεις και τις ικανότητες του σε ότι αφορά τόσο την λήψη, όσο και την σύνταξη των εικόνων.  
Συντονιστής του εργαστηρίου είναι ο Αχιλλέας Νάσιος ο οποίος μέσα από μακροχρόνια διδακτική εμπειρία και διαρκή πρακτική στην δημιουργική φωτογραφία, επινόησε και εξέλιξε το Φωτογραφικό Παιχνίδι σε μια αποδεδειγμένα λειτουργική μέθοδο η οποία εφαρμόζεται με επιτυχία από το 2015.  
Το 12ο σε σειρά Φωτογραφικό Παιχνίδι στην Αθήνα θα γίνει στις 22 και 23 Οκτωβρίου σε εξωτερικό χώρο -εφόσον οι καιρικές συνθήκες το επιτρέψουν- στο Χαλάνδρι.  
Για περισσότερες πληροφορίες και δηλώσεις συμμετοχής απευθυνθείτε στο [photogames.tk@gmail.com](mailto:photogames.tk@gmail.com)

![](/images/bwok-2.jpg)

_Ο Αχιλλέας Νάσιος είναι εικαστικός φωτογράφος, video-artist, δάσκαλος φωτογραφίας και ερευνητής της Φωτογραφικής δυνατότητας._  
_Γεννήθηκε και μεγάλωσε στην Ελλάδα._  
_Διδάχτηκε Φωτογραφία στην ΑΣΚΤ FAMU Prague, Οπτική επικοινωνία στην ΑΣΚΤ UDK Berlin, Ψηφιακές μορφές Τέχνης στην ΑΣΚΤ Αθηνών (Master) και βιντεο-τέχνη στην ΑΣΚΤ KKH Stockholm (Master)._  
_Δίδαξε φωτογραφία στο ΤΕΙ Αθηνών, στο Πανεπιστήμιο Ιωαννίνων και τη Φωτογραφική Ομάδα της Παιανίας._  
_Από το 2007 μέχρι το 2022 έζησε στην Σουηδία σαν freelance artist and lecturer._  
_Από το 2015 ξεκίνησε την εφαρμογή της ιδέας των Φωτογραφικών Παιχνιδιών· μιας βιωματικής μεθόδου εμβάθυνσης στη φωτογραφία. Ιδρυτικό μέλος του Δικτύου Τεχνών κι Επιστημών **Hocus Photus**._  
_Από το 1986 εκθέτει έργα του σε ατομικές και ομαδικές εκθέσεις στην Ελλάδα και την Ευρώπη._  
_Από τον Ιούνιο του 2022 έχει επιστρέψει στην Ελλάδα όπου συνεχίζει το καλλιτεχνικό και διδακτικό έργο του μέσω του δικτύου **Hocus Photus**, συμμετέχοντας_  
_επίσης στο μουσικό σχήμα_ [**_imperfect id_**](https://imperfectid.com/)_._  
_Η έμφαση στη διδασκαλία του δίνεται στο βίωμα και την πνευματικότητα που προσφέρει η φωτογραφική διαδικασία και συνδυάζει την Τέχνη της Φωτογραφίας με την πρακτική του Ζεν._

_web:_ [_anikon.org_](http://anikon.org/)