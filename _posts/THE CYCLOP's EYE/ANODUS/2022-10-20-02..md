---
layout: post
categories:
- News
title: 02. Αναζητώντας τη χαμένη Μαγεία
subtitle: Κείμενο-Φωτογραφία Αχιλλέας Νάσιος
date: 2022-10-20 21:00:00 +0000
thumb_img_path: "/images/16797706_10211870027648469_7905640342932064204_o.jpeg"
content_img_path: "/images/16797706_10211870027648469_7905640342932064204_o.jpeg"
excerpt: Μια πραγματεία του Αχιλλέα Νάσιου που πρόκειται να αναπτύσσεται σταδιακά
  σε εβδομαδιαίες δημοσιεύσεις. Στα κείμενά του ο συγγραφέας αναζητά την μαγεία της
  φωτογραφικής εικόνας προσπαθώντας ν' αντιληφθεί τους λόγους για τους οποίους στις
  μέρες μας φαίνεται να εκλείπει.
canonical_url: "/images/16797706_10211870027648469_7905640342932064204_o.jpeg"

---

<a href="https://hocusphotus.com/posts/01" target="blank">**Συνέχεια από 01. "Αναζητώντας τη χαμένη Μαγεία"**</a>

Στις μέρες μας η φωτογραφία έχει πλέον χάσει εκείνο τον τελετουργικό χαρακτήρα που είχε στην “υγρή”, αναλογική της μορφή. Η αμεσότητα της “ξηρής” φωτογραφίας που προσφέρει η ψηφιακή τεχνολογία και η μεταμορφωτική δύναμη των αυτοματισμών που την δημιουργούν, φαίνεται να έχει αλλάξει εντελώς την αντίληψη μας για εκείνη. Η μαγεία της, σπάνια πλέον γίνεται αισθητή μέσα στην μονοτονία των απεικονίσεων που κατακλύζουν τα μέσα μαζικής δικτύωσης. Η καθημερινότητά μας είναι γεμάτη από δεκάδες προσωπικά “κλικ” και εκατοντάδες θεάσεων εικόνων άλλων, που μας προσφέρονται αέναα, κλέβοντας δευτερόλεπτο το δευτερόλεπτο ώρες από τη ζωή μας.

Σα να γυρεύουμε ν’ ανακαλύψουμε μέσα από τις εικόνες τον κόσμο που δεν είδαμε, κερδίζοντας τον χρόνο που στην ουσία δεν χάσαμε ποτέ. Εικόνες που σπάνια πια προσφέρουν  κάποια πληροφορία, μιας και μέσα στα δευτερόλεπτα των περιηγήσεων μας έχουμε την αίσθηση ότι τα έχουμε πλέον δει όλα. Εικόνες που φαντάζουν μαγικές, δίχως όμως να αισθανόμαστε την ουσία της μαγείας· την μεταμορφωτική της ιδιότητα. Γιατί η πραγματική μαγεία, δεν έχει καθόλου να κάνει με την ψευδαίσθηση της γνώσης που μας προτείνει η υπερβολή της υπερπληροφόρησης. Αντίθετα η μαγεία δεν είναι άλλο από μια πεντακάθαρη αίσθηση. Μια αίσθηση που ανασταίνει το νου από τον βαθύ του λήθαργο και προσφέρει ακριβώς αυτό που κάθε ανθρώπινο ον έχει ανάγκη και αυτό διαρκώς επιζητά. Την ψυχική και την πνευματική ανάταση.

Είναι όμως πράγματι εφικτό; Είναι δυνατόν να αντλήσουμε μέσα από τις εικόνες τη μαγεία; Είναι δυνατόν να ανακαλύψουμε την ουσία του εαυτού μέσα από την φωτογραφική δυνατότητα;

Συνεχίζεται...

![](/images/bwok-2.jpg)

_Ο Αχιλλέας Νάσιος είναι εικαστικός φωτογράφος, video-artist, δάσκαλος φωτογραφίας και ερευνητής της Φωτογραφικής δυνατότητας._  
_Γεννήθηκε και μεγάλωσε στην Ελλάδα._  
_Διδάχτηκε Φωτογραφία στην ΑΣΚΤ FAMU Prague, Οπτική επικοινωνία στην ΑΣΚΤ UDK Berlin, Ψηφιακές μορφές Τέχνης στην ΑΣΚΤ Αθηνών (Master) και βιντεο-τέχνη στην ΑΣΚΤ KKH Stockholm (Master)._  
_Δίδαξε φωτογραφία στο ΤΕΙ Αθηνών, στο Πανεπιστήμιο Ιωαννίνων και τη Φωτογραφική Ομάδα της Παιανίας._  
_Από το 2007 μέχρι το 2022 έζησε στην Σουηδία σαν freelance artist and lecturer._  
_Από το 2015 ξεκίνησε την εφαρμογή της ιδέας των Φωτογραφικών Παιχνιδιών· μιας βιωματικής μεθόδου εμβάθυνσης στη φωτογραφία. Ιδρυτικό μέλος του Δικτύου Τεχνών κι Επιστημών **Hocus Photus**._  
_Από το 1986 εκθέτει έργα του σε ατομικές και ομαδικές εκθέσεις στην Ελλάδα και την Ευρώπη._  
_Από τον Ιούνιο του 2022 έχει επιστρέψει στην Ελλάδα όπου συνεχίζει το καλλιτεχνικό και διδακτικό έργο του μέσω του δικτύου **Hocus Photus**, συμμετέχοντας_  
_επίσης στο μουσικό σχήμα_ <a href="https://imperfectid.com/" target="blank">**_imperfect id_**</a>_._  
_Η έμφαση στη διδασκαλία του δίνεται στο βίωμα και την πνευματικότητα που προσφέρει η φωτογραφική διαδικασία και συνδυάζει την Τέχνη της Φωτογραφίας με την πρακτική του Ζεν._

_web:_ [_anikon.org_](http://anikon.org/)