---
layout: post
categories:
- News
title: 05. Αναζητώντας τη χαμένη Μαγεία
subtitle: Κείμενο-Φωτογραφία Αχιλλέας Νάσιος
date: 2022-11-11 22:00:00 +0000
thumb_img_path: "/images/76638417_10220360538065923_4407217245533503488_o.jpg"
content_img_path: "/images/76638417_10220360538065923_4407217245533503488_o.jpg"
excerpt: Μια πραγματεία του Αχιλλέα Νάσιου που πρόκειται να αναπτύσσεται σταδιακά
  σε εβδομαδιαίες δημοσιεύσεις. Στα κείμενά του ο συγγραφέας αναζητά την μαγεία της
  φωτογραφικής εικόνας προσπαθώντας ν' αντιληφθεί τους λόγους για τους οποίους στις
  μέρες μας φαίνεται να εκλείπει.
canonical_url: "/images/76638417_10220360538065923_4407217245533503488_o.jpg"

---
<a href="https://hocusphotus.com/posts/04" target="blank">**Συνέχεια από 04. "Αναζητώντας τη χαμένη Μαγεία"**</a>

Ο συνηθισμένος περιβάλλων χώρος μοιάζει συνήθως ασήμαντος και ανιαρός στην περίπτωση που το βλέμμα μας αδρανεί και είναι αδιάφορο και απαθές δίχως καμία όρεξη για παρατήρηση. Αυτός είναι και ο λόγος που συχνά θεωρούμε ότι όλα είναι και παραμένουν ίδια και για το λόγο αυτό το περιβάλλον μας συχνά δεν παρουσιάζει κανένα ενδιαφέρον. Με μια τέτοια αντίληψη είναι σα να ζούμε σε μια φυλακή και το μόνο που επιζητούμε είναι τρόποι να αποδράσουμε από εκείνη. Αυτός είναι και ο λόγος για τον οποίο επιζητούμε να κάνουμε κάποιο ταξίδι, το οποίο θεωρούμε συχνά εφάμιλλο της σωτηρίας. Ο ίδιος επίσης λόγος φαίνεται να μας ωθεί συχνά να δυσανασχετούμε όταν οδεύουμε προς την επιστροφή από το ταξίδι αυτό πίσω στον τόπο αυτό, όπου όλα σύμφωνα με την αντίληψη μας είναι γνώριμα και συνεπώς, ανιαρά. Κι όμως, αν πράγματι θελήσουμε να παρατηρήσουμε τον κόσμο όπως αυτός είναι στ’ αλήθεια, θα διαπιστώσουμε ότι είναι κυριολεκτικά ανεξάντλητος.
> Το ταξίδι της ανακάλυψης δε σημαίνει να ψάχνεις καινούργια μέρη αλλά να έχεις καινούργια μάτια. Marcel Proust</cite>
Με άλλα λόγια, αυτό που μας ωθεί στην πραγματική γνώση του κόσμου, εξαρτάται σε μεγάλο βαθμό από την ποιότητα του βλέμματος· από την όρεξη μας για ανακαλύψεις που διατηρεί τη διάθεση μας για παρατήρηση πάντα φρέσκια.

Είναι επίσης σπουδαίο να κατανοήσουμε, ότι η συμμετοχή μας στην παρατήρηση -το πρώτο στάδιο της γνωστικής διαδικασίας- δεν μας αφήνει διόλου αμέτοχους παρατηρητές. Μας δίνει την δυνατότητα να συνεχίσουμε σε ένα επόμενο στάδιο, τον στοχασμό, ο οποίος μας δίνει τη δυνατότητα να αποκτήσουμε θέση και άποψη όχι μόνο για τον κόσμο, αλλά ακόμη περισσότερο για την ίδια την ύπαρξη μας μέσα σε εκείνον.

Συνεχίζεται...

 ![](/images/bwok-2.jpg)

_Ο Αχιλλέας Νάσιος είναι εικαστικός φωτογράφος, video-artist, δάσκαλος φωτογραφίας και ερευνητής της Φωτογραφικής δυνατότητας._  
_Γεννήθηκε και μεγάλωσε στην Ελλάδα._  
_Διδάχτηκε Φωτογραφία στην ΑΣΚΤ FAMU Prague, Οπτική επικοινωνία στην ΑΣΚΤ UDK Berlin, Ψηφιακές μορφές Τέχνης στην ΑΣΚΤ Αθηνών (Master) και βιντεο-τέχνη στην ΑΣΚΤ KKH Stockholm (Master)._  
_Δίδαξε φωτογραφία στο ΤΕΙ Αθηνών, στο Πανεπιστήμιο Ιωαννίνων και τη Φωτογραφική Ομάδα της Παιανίας._  
_Από το 2007 μέχρι το 2022 έζησε στην Σουηδία σαν freelance artist and lecturer._  
_Από το 2015 ξεκίνησε την εφαρμογή της ιδέας των Φωτογραφικών Παιχνιδιών· μιας βιωματικής μεθόδου εμβάθυνσης στη φωτογραφία. Ιδρυτικό μέλος του Δικτύου Τεχνών κι Επιστημών **Hocus Photus**._  
_Από το 1986 εκθέτει έργα του σε ατομικές και ομαδικές εκθέσεις στην Ελλάδα και την Ευρώπη._  
_Από τον Ιούνιο του 2022 έχει επιστρέψει στην Ελλάδα όπου συνεχίζει το καλλιτεχνικό και διδακτικό έργο του μέσω του δικτύου **Hocus Photus**, συμμετέχοντας_  
_επίσης στο μουσικό σχήμα_ <a href="https://imperfectid.com/" target="blank">**_imperfect id_**</a>_._  
_Η έμφαση στη διδασκαλία του δίνεται στο βίωμα και την πνευματικότητα που προσφέρει η φωτογραφική διαδικασία και συνδυάζει την Τέχνη της Φωτογραφίας με την πρακτική του Ζεν._

_web:_ [_anikon.org_](http://anikon.org/)