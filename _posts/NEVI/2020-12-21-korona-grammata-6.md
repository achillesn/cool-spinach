---
layout: post
categories:
- News
title: Κορώνα-Γράμματα 6
subtitle: Δυο κείμενα για μια φωτογραφία.
date: 2020-12-21 23:00:00 +0000
thumb_img_path: "/images/130_mg_6912.jpg"
content_img_path: "/images/130_mg_6912.jpg"
excerpt: "Είναι άραγε η ανάγνωση της εικόνας ένα παιχνίδι που επαφίεται αποκλειστικά
  στον θεατή; Παίζει άραγε κάποιο ρόλο η αιτία που σπρώχνει τον φωτογράφο να επιλέξει
  το περιεχόμενο του στιγμιότυπου που απεικονίζεται; \LΘεατής και φωτογράφος συνευρίσκονται
  σ’ ένα δημιουργικό πάρε-δώσε, προσπαθώντας να αποκαλύψουν τον κόσμο που υπάρχει
  μπροστά και πίσω από την εικόνα, προσδιορίζοντας αφαιρετικά το όριο που μπορεί να
  πλανάται μεταξύ φαντασίας και πραγματικότητας."
canonical_url: "/images/130_mg_6912.jpg"

---
Text 1 by: <a href="https://www.facebook.com/nevi.kaninia" target="blank">Nevi Kaninia</a> - Photo and text 2 by: <a href="https://anikon.org/" target="blank">Achilles Nasios</a>

**1.**

Απόκοσμες μορφές ίπταντο ,  
φαντάσματα παλιότερων Χριστουγέννων.  
Καρφωμένη στο παράθυρο  
μελετούσα το κιτς των ονείρων  
με το φως της βιτρίνας.  
Όταν ξαναπήγα δεν ήταν εκεί.  
Τις φαντάστηκα άραγε με διάθεση εορταστική;

\-Αυτό ήταν παλαιό ντεκόρ, μου είπε ο υπεύθυνος του καταστήματος.

\-Θα μπερδεύτηκα, απάντησα με περίεργη προφορά.  
Τα φαντάσματα δεν είναι πλέον  
όπως ήταν παλιά.

**2.**

Κάθε Χριστούγεννα, τα παιδιά φτιάχουν αγγελάκια με βαμβάκι και τα κρεμούν στα παράθυρα. Το φως είναι λιγοστό το χειμώνα στο βορρά. Τα παράθυρα δεν έχουν κουρτίνες. Έριξα μια κλεφτή ματιά στα σημεία των καιρών καθώς περνούσα. Ένα μηχανικό κλικ τάραξε την παγωμένη ησυχία της νύχτας. Καλά Χριστούγεννα, σκέφτηκα και συνέχισα το δρόμο.