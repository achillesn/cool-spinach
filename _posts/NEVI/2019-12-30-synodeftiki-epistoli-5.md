---
layout: post
categories:
- News
title: 'Συνοδευτική Επιστολή #5'
subtitle: Ο Κότσυφας
date: 2019-12-30 23:00:00 +0000
thumb_img_path: "/images/kaninia05_MG_0767.jpg"
content_img_path: "/images/kaninia05_MG_0767.jpg"
excerpt: Η συγκεκριμένη Συνοδευτική Επιστολή προσδοκά να ευχηθεί. Είναι ο λόγος ο
  απλός, που προτείνεται σαν ταπεινό απαύγασμα του βιώματος του θεατή που καταφέρνει
  ν’ αφηθεί στη μαγεία της εικόνας, επαναδημιουργώντας την. Η ευχή, κουρνιάζει σήμερα
  κρυμμένη στην πέννα της Νέβις Κανίνια κι απλά... βαθιά σημαίνει...
canonical_url: "/images/kaninia05_MG_0767.jpg"

---
![](/images/bwok-2.jpg)

Κάθισα κάτω απ' τη μηλιά,  
την αγριομηλίτσα  
και πάνω της ήταν πουλιά  
που τσίμπαγαν τα μήλα.

Ήτανε κι ένας κότσυφας  
που με κρυφοκοιτούσε  
κι όταν κοντά του πήγαινα,  
εκείνος κελαηδούσε.

\-Τι θες κοντά μου κι έρχεσαι;  
Γιατί με πλησιάζεις;  
Θέλεις να έχεις τα φτερά  
τη μοίρα σου ν’αλλάζεις;

\- Θέλω το χιόνι να γενεί   
ζεστό σαν μια κουβέρτα  
κι ο ήλιος τότε πάνω μας  
να κάνει σούρτα φέρτα.

Σαν το Λευκό μας άκουσε,  
αργά υποχωρούσε  
κι ο κότσυφας τον ουρανό  
δειλά ευχαριστούσε.

Όταν κοτσύφι δεις ψηλά  
ψηλά να φτερουγίζει  
Να ξέρεις πως η τύχη σου  
γλυκά σε τριγυρίζει.