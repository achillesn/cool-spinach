---
layout: post
categories:
- News
title: Κορώνα-Γράμματα 3
subtitle: Δυο κείμενα για μια φωτογραφία.
date: 2020-11-30 23:00:00 +0000
thumb_img_path: "/images/125.jpg"
content_img_path: "/images/125.jpg"
excerpt: "Είναι άραγε η ανάγνωση της εικόνας ένα παιχνίδι που επαφίεται αποκλειστικά
  στον θεατή; Παίζει άραγε κάποιο ρόλο η αιτία που σπρώχνει τον φωτογράφο να επιλέξει
  το περιεχόμενο του στιγμιότυπου που απεικονίζεται; \LΘεατής και φωτογράφος συνευρίσκονται
  σ’ ένα δημιουργικό πάρε-δώσε, προσπαθώντας να αποκαλύψουν τον κόσμο που υπάρχει
  μπροστά και πίσω από την εικόνα, προσδιορίζοντας αφαιρετικά το όριο που μπορεί να
  πλανάται μεταξύ φαντασίας και πραγματικότητας."
canonical_url: "/images/125.jpg"

---
Text 1 by: <a href="https://www.facebook.com/nevi.kaninia" target="blank">Nevi Kaninia</a> - Photo and text 2 by: <a href="https://anikon.org/" target="blank">Achilles Nasios</a>

**1.**

Όσο κοίταζα την παγωμένη επιφάνεια προσπαθούσα να δεχθώ  
την τωρινή μου κατάσταση.

Τα πόδια μου είχαν πτερύγια  
τα χέρια μου φτερά.

Δεν είναι και τόσο άσχημα σκέφτηκα.  
Kαλύτερα από την προηγούμενη φορά.  
΄Αμα περάσει ο χειμώνας θα μπορούσα να ξαναγίνω εγώ;

Προσευχήθηκα στων μικρών πλασμάτων το Θεό.  
Ελπίζω στον ήλιο  
και στο χάδι του το ζεστό.

**2.**

Στην παλιά, παραδοσιακή πολιτεία της Trosa, στη Σουηδία, καθώς βάδιζα στην όχθη του καναλιού που τη διασχίζει, την είδα να τρέχει άγαρμπα πάνω στον πάγο, για να βουτήξει στο νερό. Είχε έρθει η άνοιξη. Το μόνο που πρόλαβα να σκεφτώ, ήταν ότι έπρεπε να βιαστώ. Ευτυχώς, γιατί κάθε άλλη σκέψη θα με αποσπούσε και δε θα προλάβαινα να γιορτάσω μαζί της την απλότητα των στιγμών, χαρίζοντας τους την ελάχιστη σημασία που τις βαφτίζει αθάνατες. Το λόγο για τον οποίο συμβαίνει αυτό, δεν χρειάζεται να τον ξέρει κανείς. Μόνο να τον νοιώθει.