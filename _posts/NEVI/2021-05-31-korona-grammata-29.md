---
layout: post
categories:
- News
title: Κορώνα - Γράμματα 29
subtitle: Δυο κείμενα για μια φωτογραφία.
date: 2021-05-31 22:00:00 +0000
thumb_img_path: "/images/205_mg_4413.jpg"
content_img_path: "/images/205_mg_4413.jpg"
excerpt: "Είναι άραγε η ανάγνωση της εικόνας ένα παιχνίδι που επαφίεται αποκλειστικά
  στον θεατή; Παίζει άραγε κάποιο ρόλο η αιτία που σπρώχνει τον φωτογράφο να επιλέξει
  το περιεχόμενο του στιγμιότυπου που απεικονίζεται; \LΘεατής και φωτογράφος συνευρίσκονται
  σ’ ένα δημιουργικό πάρε-δώσε, προσπαθώντας να αποκαλύψουν τον κόσμο που υπάρχει
  μπροστά και πίσω από την εικόνα, προσδιορίζοντας αφαιρετικά το όριο που μπορεί να
  πλανάται μεταξύ φαντασίας και πραγματικότητας."
canonical_url: "/images/205_mg_4413.jpg"

---
Text 1 by: <a href="https://www.facebook.com/nevi.kaninia" target="blank">Nevi Kaninia</a> - Photo and text 2 by: <a href="https://anikon.org/" target="blank">Achilles Nasios</a>

1\.

Όταν ήμουν άγγελος,  
ήμουν μέτζο σοπράνο.  
Κάθε τρεις και λίγο με άλλαζαν θέση στη χορωδία.  
Μέχρι που μία μέρα έπαθα αφωνία και αποφάσισα  
να σταματήσω να τραγουδάω.  
Κράτησα τις νότες και τους τρόπους γιατί έτσι είχα συνηθίσει.  
Κάθε πρωί σαν ξημερώνει,  
ακούω τη μουσική του φωτός.  
Μου αρέσει τόσο,  
που δεν με πειράζει  
που έμεινα εκτός.

2\.

Ήταν εκεί για χρόνια και περίμενε υπομονετικά δίχως να νοιάζεται αν κάποιος θα του δώσει σημασία. Είναι αλήθεια πως αν δεν ήταν το φως εκείνου του ανοιξιάτικου πρωινού θα παρέμενε απαρατήρητος. Έσκυψα, γύρεψα την κατάλληλη οπτική γωνία. Ήθελα να τη συγκρατήσω αυτή τη λάμψη. Να της αποδώσω νόημα. Αργότερα κατάλαβα ότι δεν ήταν ακριβώς έτσι. Το νόημα ήταν και θα είναι πάντα εκεί, απλά περίμενε ν’ αποφασίσω ότι υπάρχει.