---
layout: post
categories:
- News
title: Κορώνα - Γράμματα 19
subtitle: Δυο κείμενα για μια φωτογραφία.
date: 2021-03-22 23:00:00 +0000
thumb_img_path: "/images/144.jpg"
content_img_path: "/images/144.jpg"
excerpt: "Είναι άραγε η ανάγνωση της εικόνας ένα παιχνίδι που επαφίεται αποκλειστικά
  στον θεατή; Παίζει άραγε κάποιο ρόλο η αιτία που σπρώχνει τον φωτογράφο να επιλέξει
  το περιεχόμενο του στιγμιότυπου που απεικονίζεται; \LΘεατής και φωτογράφος συνευρίσκονται
  σ’ ένα δημιουργικό πάρε-δώσε, προσπαθώντας να αποκαλύψουν τον κόσμο που υπάρχει
  μπροστά και πίσω από την εικόνα, προσδιορίζοντας αφαιρετικά το όριο που μπορεί να
  πλανάται μεταξύ φαντασίας και πραγματικότητας."
canonical_url: "/images/144.jpg"

---
Text 1 by: <a href="https://www.facebook.com/nevi.kaninia" target="blank">Nevi Kaninia</a> - Photo and text 2 by: <a href="https://anikon.org/" target="blank">Achilles Nasios</a>

1.

Εκείνο το καλοκαίρι είχε ξηρασία και απλώναμε τα χέρια μας στους ουρανούς   
για βροχή.  
Μετά χορεύαμε μέχρι το πρωί.  
Η θάλασσα μας έβρεχε τα πόδια  
και γελούσαμε  
χρειαζόμασταν την υγρή της στοργή.

Την τελευταία μέρα του Αυγούστου έβρεξε  
για λίγο  
και ήταν η χαρά μας  
ευχαριστήρια προσευχή.

2.

Το καλοκαίρι ήταν ακόμη στις αρχές του. Σ’ αυτό τον τόπο είχα βρεθεί πρώτη φορά κι ήταν σαν όνειρο. Την προηγούμενη μέρα είχα πάρει εξιτήριο από το νοσοκομείο. Δε μπορούσα ακόμη να κινηθώ ελεύθερα. Η τομή πονούσε ακόμη κι έσκυβα καθώς βάδιζα. Ποτέ δεν είχα ξανανιώσει τόση κούραση που κουβαλούσα τη φωτογραφική μου μηχανή. Κι όμως, ένιωθα πεινασμένος για εικόνα. Δεν ξέρω αν ήταν που είχα να δω τον έξω κόσμο τόσο καιρό ή αν ήθελα ν’ αγγίξω την παρακμή.