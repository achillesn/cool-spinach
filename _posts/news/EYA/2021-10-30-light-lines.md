---
layout: post
categories:
- News
title: Light Lines
subtitle: 'Ανταπόκριση από το Λονδίνο: Εύα Καλπαδάκη'
date: 2021-10-30 22:00:00 +0000
thumb_img_path: "/images/01-binet.jpg"
content_img_path: "/images/01-binet.jpg"
excerpt: ''
canonical_url: "/images/01-binet.jpg"

---
Η έκθεση "Γραμμές Φωτός: Φωτογραφίες Αρχιτεκτονικής της Hélène Binet" παρουσιάζεται αυτές τις μέρες στη Βασιλική Ακαδημία Τεχνών του Λονδίνου. Η Hélène Binet, που μένει και εργάζεται στο Λονδίνο, είναι  φωτογράφος με Γαλλο-Ελβετική καταγωγή η οποία τα τελευταία 35 χρόνια συνεργάστηκε με διάσημους αρχιτέκτονες και φωτογράφησε τις μοναδικές τους δημιουργίες. Της αρέσει να δουλεύει με αναλογικό φιλμ και πιστεύει ότι “η ψυχή της φωτογραφίας είναι η σχέση της με την στιγμή”.

![](/images/02-binet.jpg)

Από την πρώτη στιγμή που μπήκα στην αίθουσα όπου γίνονταν η έκθεση, σαγηνεύτηκα άμεσα από τη φόρμα και το φως. Αν και τα ονόματα των κτιρίων που απεικονίζονται αναγράφονταν στους τίτλους, το μόνο που με ενδιέφερε ήταν να βυθιστώ και να αφεθώ στον γεμάτο από φως, γραμμές, υφές και φόρμα, κόσμο τους.

![](/images/03-binet.jpg)

Έχουν μια μοναδική, σχεδόν στοχαστική παρουσία από μόνες τους, σαν να μην είναι μέρος των κτιρίων από τα οποία προήλθαν. Είναι κατ' εξοχήν αφαιρετικές συνθέσεις στις οποίες το φως, άλλοτε αποκαλύπτει και άλλοτε αποκρύπτει τον χώρο, δίνοντας συχνά την ψευδαίσθηση ότι ο τρισδιάστατος χώρος καταρρέει, όπως συχνά συμβαίνει σε κάποιον αφηρημένο ή κάποιο κυβιστικό πίνακα ζωγραφικής.

![](/images/04-binet.jpg)

![](/images/05-binet.jpg)

Άλλες φορές, μοιάζουν με φωτογραφικές απεικονίσεις αφηρημένης γλυπτικής, όπου το γλυπτό μοιάζει να αναδύεται έξω από την επιφάνεια της φωτογραφίας και να σταθεί ζωντανό στη μέση του δωματίου.

![](/images/10-binet.jpg)

Για περισσότερες πληροφορίες σχετικά με την έκθεση επισκεφτείτε τον ακόλουθο σύνδεσμο:

https://www.royalacademy.org.uk/exhibition/helene-binet

https://www.royalacademy.org.uk/exhibition/helene-binet

![](/images/08-binet.jpg)

![](/images/11-binet.jpg)

![](/images/bwok-2.jpg)

_Η Εύα Καλπαδάκη σπούδασε Φωτογραφία στο Πανεπιστήμιο Δυτικής Αττικής._

_Έκανε τη διδακτορική της διατριβή με αντικείμενο την αφαίρεση στη Φωτογραφία στο πανεπιστήμιο UCA (University for the Creative Arts) στην Αγγλία με υποστήριξη του Ι.Κ.Υ._

_Aπό το 2009 ζει και εργάζεται στο Brighton ως ελεύθερη επαγγελματίας φωτογράφος και διδάκτωρ φωτογραφίας._

_Εχει εκθέσει το φωτογραφικό της έργο σε ατομικές και ομαδικές εκθέσεις στην Ελλάδα, την Αγγλία και σε άλλες χώρες και έχει επιμεληθεί φωτογραφικές εκθέσεις στο Brighton Photo Fringe festival._

<a href="https://www.evakalpadaki.co.uk/" target="blank"> Περισσότερες πληροφορίες</a>

<a href="https://www.bright-on-photography.co.uk/" target="blank"> Company website</a>

<a href="https://www.instagram.com/eva_kalpadaki/" target="blank"> Instagram</a>